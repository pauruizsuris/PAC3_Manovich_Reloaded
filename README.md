# PAC3_Manovich_Reloaded
UOC - Cultura Digital - PAC03: Visionant el futur amb les ulleres de Manovich: redescobrint la hibridació

Autor: Pau Ruiz Suris

## Introducció de l'activitat
Seguint el concepte de nous mitjans i hibridació desenvolupat per Lev Manovich, es proposen dues iniciatives les quals mostren la fusió de mitjans tradicionals i digitals. En aquesta activitat es demana explorar casos on es combinen característiques de diferents mitjans sense perdre la seva essència individual. Manovich defineix els nous mitjans com aquells que sorgeixen de la digitalització i que presenten una sèrie de característiques clau: representació numèrica, modularitat, automatització, variabilitat i transcodificació cultural.
En aquest assaig es detallen i s'expliquen dues propostes: Minecraft Education Edition i The New York Times AR Projects. Cadascuna d'elles es presenta com un cas d'hibridació cultural on es fusionen elements de diferents mitjans per crear experiències significatives en l'àmbit de l'educació i la informació.

## Minecraft Education Edition

Minecraft Education Edition és una versió educativa del videojoc Minecraft, la qual s'ha adaptat per a usos educatius en les aules. L'objectiu principal d'aquesta eina és integrar l'aprenentatge interactiu amb la creativitat del joc. Però, més enllà de la seva utilitat educativa, Minecraft Education Edition constitueix un clar exemple de hibridació cultural tal com l'entén Manovich, ja que fusiona característiques pròpies del videojoc (narrativa interactiva, entorn virtual i construcció en temps real) amb objectius de l'educació formal.

![Image of Minecraft Education Edition](https://github.com/pauruizsuris/PAC3_Manovich_Reloaded/blob/main/Images/minecraft-education-edition.jpeg)

---

### _Modularitat i representació numèrica_

Segons Manovich, un aspecte important dels nous mitjans és la seva modularitat, és a dir, la possibilitat de combinar unitats independents les quals es poden reconfigurar. Minecraft és un entorn completament modular: el joc està basat en blocs digitals que poden ser construïts, modificats i desplaçats segons les necessitats del jugador. En la seva versió educativa, aquesta modularitat es transforma en una eina pedagògica, ja que permet als professors crear escenaris interactius personalitzats per ensenyar matemàtiques, història, ciència o llengüa, entre altres. Per exemple, els estudiants poden reconstruir estructures històriques com la Muralla Xinesa o programar accions dins del joc amb codi bàsic, barrejant arquitectura, narració i programació.

---

### _Automatització i variabilitat_

L'automatització també és present en Minecraft Education Edition a través de l'addició d'eines com Code Builder, una funció que permet als estudiants aprendre programació a través d'instruccions senzilles. Aquesta eina aplica els principis de l'automatització, ja que facilita la creació de comportaments dins del joc sense intervenció manual constant. A més, el joc ofereix a cada estudiant l'opció de poder crear el seu propi entorn o escenari segons la seva interpretació de les tasques proposades.

---

### _Transcodificació cultural_

Finalment, la transcodificació cultural és un element clau en aquest projecte. Minecraft Education Edition transforma l'experiència tradicional de l'aprenentatge (llibretes, pissarres i text) en un mitjà interactiu que funciona a través d'una plataforma digital. Així, s'integra el llenguatge cultural del videojoc, que atrau les noves generacions, amb els objectius educatius tradicionals.

---

### _Importància i impacte cultural_

Minecraft Education Edition redefineix la manera en què es realitza l'educació, trencant les barreres entre joc i aprenentatge. Aquest projecte és especialment significatiu en un context on la digitalització esdevenen eines clau per a l'educació del futur. A més, fomenta la creativitat i el treball en equip entre altres.


## NYT AR: The New York Times Augmented Reality Projects

Els projectes de realitat augmentada (AR) de The New York Times representen una hibridació entre el periodisme tradicional i les noves tecnologies de VR. Aquesta proposta redefineix la narrativa periodística, afegint característiques com l'interactivitat i l'immersió, les quals permeten als lectors veure la informació d'una manera més moderna. Mitjançant la tecnologia AR, el New York Times incorpora imatges 3D interactives en els seus articles, les quals poden ser explorades a través de dispositius mòbils.

![Image of NYT: AR](https://github.com/pauruizsuris/PAC3_Manovich_Reloaded/blob/main/Images/new-york-times-ar.jpg)

---

### _Variabilitat i modularitat_

Segons Manovich, la variabilitat és un tret definitori dels nous mitjans. En els projectes AR del NYT, cada usuari pot interactuar amb els continguts de manera personalitzada. Per exemple, en un article sobre els Jocs Olímpics, els lectors podien explorar les figures dels atletes en 3D, analitzant les seves postures i moviments des de qualsevol angle. Aquest format és modular, ja que les imatges 3D s'integren de manera independent dins del text periodístic sense alterar la narrativa principal.

---

### _Automatització i transcodificació cultural_

La incorporació de realitat augmentada implica un nivell d'automatització sofisticat, on els models 3D i les seves interaccions són generats per algorismes. Això transforma la forma en què es consumeix la informació: el lector ara pot interactuar amb els continguts, explorant-los al seu ritme. Aquest fenomen il·lustra també la transcodificació cultural, on el llenguatge tradicional del periodisme escrit es fusiona amb el llenguatge dels nous mitjans digitals.

---

### _Importància i impacte cultural_

Els projectes AR del New York Times tenen un impacte cultural profund, ja que transformen el periodisme en una experiència interactiva i immersiva. Aquest enfocament permet explicar històries complexes d'una manera més visual i accessible per els usuaris, aportant el periodisme a un públic acostumat a consumir continguts digitals. Al mateix temps, ofereix noves narratives que combinen text, imatge i interactivitat.

## Conclusions

Tant Minecraft Education Edition com els projectes AR de The New York Times són exemples clars de l'hibridació cultural en els nous mitjans segons Manovich. Aquests casos no només il·lustren la fusió entre mitjans tradicionals i digitals, sinó que també demostren com aquestes hibridacions poden generar experiències culturals innovadores i significatives en àmbits com l'educació i la comunicació.

## Refrències

Minecraft Education Edition Information
- https://education.minecraft.net/en-us/discover/what-is-minecraft
- https://blog.crackthecode.la/que-es-y-para-que-sirve-minecraft-for-education
- https://www.reddit.com/r/Minecraft/comments/uzbzd4/how_different_is_minecraft_education_edition_from/

NYT AR Information
- https://rd.nytimes.com/projects/augmented-reality-storytelling/
- https://www.nytimes.com/2020/10/31/insider/times-augmented-reality-Instagram.html#:~:text=Through%20the%20use%20of%20augmented,a%20deeper%20level%20of%20understanding.
- https://techcrunch.com/2018/02/06/the-nyt-debuts-its-first-augmented-reality-enhanced-story-on-ios/

Images
- Image of Minecraft Education Edition: https://www.interempresas.net/Tecnologia-aulas/Articulos/372073-Minecraft-Education-Edition-el-videojuego-como-herramienta-educativa.html
- Image of NYT: AR: https://www.nytimes.com/interactive/2018/02/01/sports/olympics/nyt-ar-augmented-reality-guide.html
